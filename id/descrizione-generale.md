# Descrizione generale
Scrypta ID è un framework che permette di creare e gestire sistemi di identità digitale avanzata attraverso la blockchain. Ogni identità è dotata di firma digitale e di indirizzo univoco sulla blockchain Scrypta. Ogni utente viene identificato in maniera decentralizzata o attraverso un gateway proprietario, per mezzo di una verifica incrociata con provider esterni; nello specifico:

- CIE (Carta d'Identità Elettronica)
- Mail (anche PEC)
- Telefono cellulare
- Google account
- Twitter
- Linkedin
- Github
- Ethereum (indirizzo ETH)

## Caratteristiche di Scrypta ID
I punti di forza del framework di identificazione sviluppato da Scrypta:

### Privacy by Design
In blockchain non viene salvato alcun dato personale. Il payload di identità viene conservato dall’utente all’interno dei propri dispositivi.

### Open Source
Scrypta ID è un framework aperto, modulare e adattabile a vari tipi di servizi dove vi sia l’esigenza di identificazione e verifica degli utenti.

### Interoperabile
Vari livelli di autenticazione e interoperabilità grazie a PassportJS, Mailgun e Twilio che permettono di interagire con diversi provider esterni (Google, e-mail, etc…).

### Facile da usare
La card wallet completa il sistema di identità di Scrypta fornendo di fatto uno strumento pratico, semplice e sicuro da sfruttare nei processi di autenticazione.

### Integrazione con Carta d’Identità Elettronica
Scrypta ID è il primo strumento che collega il documento di identità elettronico alla blockchain. Usufruendo dei vantaggi della tecnologia a registro distribuito è possibile così sfruttare a pieno il controllo sui propri dati personali.

## Identità e Firma
L’identità digitale all’interno della Blockchain di Scrypta viene gestita attraverso due diverse componenti: 

1. La componente di “identità digitale pubblica”: detta comunemente indirizzo blockchain - una stringa alfanumerica del tipo: LV5RkA9AL6ncM19RT3usKRkxd5arUS7iVt - univoca per ogni soggetto.

2. La componente della “firma digitale”: rappresentabile come un sistema di chiavi digitali e password, permette di effettuare le operazioni tecniche di firma digitale.

La corretta identificazione del soggetto porta alla creazione di un “payload” di identità che viene firmato digitalmente e scritto in blockchain.

## Certificazione e Verifica

Scrypta ID è il primo strumento che collega il documento di identità elettronico (CIE) alla blockchain. Attraverso la creazione di uno specifico messaggio che viene firmato in blockchain e controfirmato attraverso la Carta d'Identità Elettronica, l’utente può associare il suo indirizzo blockchain alle credenziali rilasciate dal Ministero degli Interni e compiere così delle operazioni certificate.

La propria identità può inoltre essere associata alla proprietà di diversi servizi, quali: il numero di cellulare, la propria email o PEC, i propri social come Twitter o Linkedin, o ancora indirizzi di altre blockchain come Ethereum.