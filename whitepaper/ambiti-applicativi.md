# Ambiti Apllicativi

Come oramai assodato, la blockchain ha avuto un impatto importante nel settore finanziario, con benefici evidenti in termini di velocità di processo dei dati, trasparenza, sicurezza, tuttavia questi benefici si possono applicare a moltissimi altri settori economici, produttivi e sociali, vale a dire in qualunque settore sul quale insistono molteplici intermediari. Ecco alcune aree potenziali di applicazione di Scrypta: 

## Filiera produttiva 
La blockchain consente di creare delle filiere aperte in cui tutti gli attori, quali produttori di materie prime, imprese che si occupano di logistica e trasporti, imprese che operano sulle materie prime a vari livelli di trasformazione, aziende che lavorano su packaging e marketing e, infine i retail possono conferire dati e informazioni e controllare, con la massima trasparenza, i dati di tutti gli altri attori. I dati relativi a ciascun prodotto possono essere messi a beneficio del consumatore finale. 

La nostra proposta tecnologica ha il potenziale per consentire non solo ai produttori, ma anche ai loro clienti, di entrare in un innovativo capitolo della tracciabilità nella catena di fornitura. La Blockchain di Scrypta può garantire un flusso informativo chiaro e scevro da irregolarità. E possiamo spingerci ad immaginare un prossimo futuro in cui una "scansione" dell'etichetta di un prodotto possa mostrare al cliente il percorso dalla sorgente al fruitore finale. 

## Industrial IoT (Internet of Things) 
La Blockchain di Scrypta si candida al ruolo di applicazione chiave per l'Industrial IoT (Internet of Things). Può essere utilizzata infatti per tracciare miriadi di dispositivi collegati, consentendo l’elaborazione delle transazioni di dati che questi producono e il coordinamento tra i device fisici. 

Questo approccio decentralizzato eliminerebbe i punti di guasto (failure) delle reti tradizionali, facilitando la creazione di un ecosistema sul quale potranno operare i dispositivi e i macchinari connessi. 

La blockchain serve come un libro mastro pubblico per una massiccia quantità di dati e questo permetterebbe di bypassare l’utilizzo di un hub centrale per gestire e mediare la comunicazione tra i dispositivi. Gli algoritmi crittografici utilizzati da Scrypta, inoltre, permetterebbero di aumentare la tutela e la genuinità dei dati stessi. 

## Pubblica Amministrazione 
L’ architettura di Scrypta può cambiare radicalmente il sistema di relazioni tra i cittadini e la PA in ragione di una logica decentralizzata e distribuita, che porta a una maggiore trasparenza, a una maggiore sicurezza e accessibilità. 

Si immagini l’utilizzo della blockchain nell’ambito della tenuta dei registri pubblici, nella conservazione documentale, identità digitali, pagamenti, riscossione delle imposte fino a meccanismi di votazione. 

## Copyright, brevetti e contratti 
Grazie alla blockchain di Scrypta, è possibile l’inserimento di documenti come prove a sostegno durante diatribe legali che dimostrino inequivocabilmente la proprietà di un’opera o documento. 

Due sono le caratteristiche che rendono Scrypta particolarmente rilevante per il sistema di certificazione: l’”hashing” e la “prova dell’esistenza”(Proof of Existence). L’hashing è un processo attraverso il quale un documento viene trasformato in un codice di lunghezza fissa che viene definito con un’impronta digitale. Ogni hash è unico. 

Quanto alla “Proof of Existence”, essa dimostra che un determinato hash esisteva in un determinato momento. Dimostrarne l’esistenza significa fornire la prova che un determinato documento esisteva in un momento fissato, questo processo viene definito “timestamping”. Una opportunità questa ritenuta particolarmente interessante in tutti i processi che toccano il tema della proprietà intellettuale, dei brevetti e delle certificazioni.

## Sanità 
Gestire i dati medici dei pazienti attraverso la blockchain, permetterà di condividere informazioni sui pazienti in maniera sicura e veloce, e quindi aiuterebbe molto la medicina e la sanità a migliorare il servizio offerto, con la possibilità di avere sotto controllo l’intera cartella clinica di un paziente, e quindi di conoscere in anticipo la sua storia, in modo da somministrare cure migliori e in tempi più rapidi.

La blockchain è anche una risposta in termini di gestione di scenari complessi che riguardano la presenza e l’interazione tra sistemi sanitari interregionali, tra soggetti privati come possono essere i laboratori di analisi, le strutture della sanità privata o anche le assicurazioni. 
La tecnologia blockchain di Scrypta può inoltre velocizzare le procedure di controllo e i meccanismi operativi delle strutture ospedaliere e può portare importantissime efficienze a livello di gestione documentale sicura. 

## E-commerce 
Quattro i benefici della Blockchain di Scrypta nell’ambito del commercio elettronico: 
Lotta alla contraffazione: le piattaforme di ecommerce possono verificare l’autenticità di ogni prodotto prima di esporlo al pubblico, a garanzia sia del cliente, sia della propria immagine. 

Ottimizzazione della Supply Chain: come abbiamo visto nella sezione relativa alla filiera produttiva.

Velocizzare i processi di pagamento: che attualmente coinvolgono una pletora di attori sia lato cliente, sia lato merchant. Con la Blockchain si elimina la necessità di un ente centrale di autorizzazione, rendendo il processo di pagamento praticamente in real time.

Sicurezza delle transazioni: la natura immutabile e decentralizzata della blockchain rende di fatto impossibile alterare i dati e dunque elimina la possibilità di transazioni fraudolente. 

## Sicurezza Informatica 
Con l'adozione di database basati su Scrypta è ipotizzabile una importante riduzione delle attività di hackeraggio, di manomissione e di intrusione nei database aziendali. Non solo i registri distribuiti al momento sono più sicuri rispetto a molti sistemi tradizionali, ma con la blockchain si elimina di fatto la necessità di interventi da parte di operatori, riducendo così i rischi legati all’errore umano. 

## Tracciabilità dei Rifiuti 
In questo settore la Blockchain di Scrypta funzionerebbe come un vero e proprio sistema di verifica che permetterebbe di rilevare qualità, quantità del materiale e provenienza, al fine di tracciare tutto lo storico della filiera, facilitando il rapporto tra gli attori coinvolti in termini di affidabilità e sicurezza. Inoltre la blockchain, sempre in relazione alla fase di gestione dei rifiuti, può essere utilizzata come strumento per incentivare comportamenti virtuosi dei cittadini. 

## Finanza e Banche 
La Blockchain di Scrypta può aiutare la banche a fornire servizi più adeguati alle esigenze di imprese fortemente innovative e nello stesso tempo di disporre delle informazioni più precise sull’impresa cliente. 

## Assicurazioni 
Gli assicuratori avrebbero nella Blockchain di Scrypta un’opportunità per ridurre i costi delle loro piattaforme di gestione, migliorare allo stesso tempo l’esperienza utente (customer experience) e sviluppare nuove soluzioni e opportunità attraverso un accesso ai dati migliorato.