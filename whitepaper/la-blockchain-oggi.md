# La Blockchain Oggi

● Il 2017/2018 è stato un biennio cruciale per lo sviluppo dell’intero ecosistema blockchain. Le aziende e le startup si sono però troppo concentrate sugli aspetti lucrativi e finanziari mettendo in secondo piano il linguaggio e le potenzialità della blockchain stessa.

● L’avvento di Ethereum come sistema di creazione e mantenimento di codice (definito anche Smart Contract) non ha ancora raggiunto l’adozione capillare che ci si aspettava. Il suo enorme potenziale risiede proprio negli Smart Contract e nella loro implementazione in casi d’uso reale. Attualmente invece, questi strumenti vengono utilizzati principalmente per la mera emissione di token a scopi finanziari.

● Tra le circa 2000 digital coin presenti sul mercato, molte non hanno reali casi d’uso ed hanno visto deprezzare il proprio valore fino al 90%, creando così un malumore diffuso tra gli investitori, soprattutto i medio-piccoli.

● L’attenzione per le dApp (Applicazioni Decentralizzate che sfruttano la tecnologia blockchain) e per la sicurezza intrinseca che offrono - non possedendo fisicamente i dati degli utenti - è salita enormemente: non solo gli addetti ai lavori, ma anche molte persone comuni sono ormai consapevoli del fatto che i classici servizi “data-centrici” rappresentano un passato destinato a sparire in favore di un’architettura che permette un alto livello di privacy e di controllo dell’utente sui propri dati.

● Il linguaggio della blockchain, così come quello di altre tecnologie, è complesso. Il ruolo vincente delle aziende e degli sviluppatori è Scrypta Light Paper - gennaio 2019 3 dunque quello di rendere la tecnologia accessibile, creando servizi semplici che risolvono problemi reali.
 
● La focalizzazione sulla risoluzione dei problemi reali è la chiave per il successo dell’intero ecosistema, fin quando non si potrà utilizzare questa tecnologia comodamente nella vita di tutti i giorni, allora essa continuerà ad essere un fenomeno di nicchia. Il nostro compito è quello di trasmettere e costruire le infrastrutture tecniche a supporto di una diffusione capillare della tecnologia blockchain.