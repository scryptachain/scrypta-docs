# Aspetto Pratico

Per comprendere il funzionamento del sistema, ci serviamo di un esempio pratico, immaginando che attraverso una dApp, un utente qualsiasi, mediante il suo cellulare, voglia inserire una fotografia all’interno della blockchain e che desideri che questa venga mantenuta permanentemente dall’infrastruttura. 
Ecco i passaggi:

1. L’utente accede alla dApp attraverso un processo di autenticazione. 
2. Il sistema fornisce all’utente un indirizzo pubblico sulla blockchain di Scrypta e le rispettive chiavi di accesso.
3. L’utente scatta la sua fotografia e procede con il processo di caricamento (immaginiamolo come il caricamento di una foto su Whatsapp). 
4. Il sistema a questo punto invia due distinti comandi al nodo di interfaccia IdA Node: il primo riguarda il caricamento del file su IPFS, mentre il secondo consente l’inserimento del riferimento di questa informazione (un identificativo univoco della foto) all’interno della blockchain. 
5. L’utente attende i tempi tecnici affinché la blockchain processi la sua transazione (circa 2 minuti). 
6. L’informazione e il file collegato (la fotografia) sono inserite per sempre all’interno della blockchain di Scrypta.