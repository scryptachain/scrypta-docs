# La Blockchain di Scrypta

## LYRA 
Lo scambio e l’inserimento dei dati nell’infrastruttura di Scrypta avviene grazie alle transazioni operate in LYRA. LYRA è un “digital asset” e non un “token” poichè dispone di una blockchain proprietaria detta Scrypta. 

Il costo operativo per l’inserimento dei dati nella blockchain di Scrypta è di millesimi di LYRA ad operazione. Questo permette la costruzione di infrastrutture complesse su una base solida ma al contempo accessibile e dai costi contenuti.

## PoS (Proof-of-Stake) 
L'algoritmo di consenso Proof-of-Stake utilizzato da Scrypta agisce per convalidare le transazioni e ottenere il consenso distribuito. Con il Proof of Stake, il creatore di un nuovo blocco viene scelto in modo deterministico a seconda della sua ‘ricchezza’, definita come ‘stake’. 

L'algoritmo di consenso di Scrypta seleziona un validatore ogni 60 secondi e assegna a quel validatore il diritto di creare un singolo blocco. La catena di blocchi si basa quindi su nodi incentivati a mantenere una partecipazione economica nella rete. In altre parole, significa che i “portafogli digitali” aperti alla rete, coniano nuove monete e assicurano un reddito passivo. 

Gli sviluppatori e la comunità di Scrypta sfruttano il Proof of Stake per una forma di consenso distribuita più "verde" e quindi meno costosa. Grazie al sistema PoS, i validatori non devono usare la loro potenza di calcolo perché gli unici fattori che influenzano le loro possibilità di essere ricompensati sono il numero delle loro monete “bloccate” e la sana competizione fra stakeholder.

## Masternode 
Un masternode è un server, online 24 ore su 24, 7 giorni su 7, che opera come super validatore e per questo viene ricompensato in LYRA. 

I masternodes eseguono funzioni di nodo standard come l'hosting di una copia della blockchain e la convalida delle transazioni sulla rete, e inoltre agiscono come azionisti, votando proposte per migliorare l'ecosistema di Scrypta. 

I Masternode permettono anche altre inportanti funzioni come “SwiftX” per l’invio istantaneo e “Obfuscation” per aumentare la privacy degli utenti. Operare come validatore masternode richiede la proprietà di 15000 LYRA. 

I Masternodes devono inoltre avere un indirizzo IP statico e soddisfare i requisiti minimi per CPU, RAM, spazio su disco e larghezza di banda della rete.