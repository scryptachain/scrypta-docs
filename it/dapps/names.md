# Scrypta Blockchain names
*La nuova dApp basata sulla tecnologia degli Smart Contracts di Scrypta: con Decentralized Names è possibile registrare, trasferire e vendere nomi grazie alla blockchain.

![Names](./assets/names/intro.png)

Scrypta Foundation introduce i vanity addresses grazie alla nuova dApp Scrypta Names direttamente all’interno di Manent.
Una nuova release che ti permette di registrare facilmente i tuoi vanity addresses al tuo indirizzo Lyra. Un buon caso d’uso per gli Scrypta Smart Contracts che si dimostrano innovativi e versatili.

## Piattaforma 

Per poter utilizzare la piattaforma è necessario fare il login attraverso l’estensione Manent del browser. Una volta effettuato, l’utente ha la possibilità di associare il nome da lui scelto al proprio indirizzo Lyra, creare nuovi nomi, donare, trasferire o vendere il proprio nome o dominio registrato in maniera totalmente decentralizzata.<br>
La piattaforma ti consente, in modo semplice e immediato, di registrare il nome scelto. Questo è univoco<br>

![Names](./assets/names/register.jpeg)

la web app, infatti, non consente la creazione di un nome che è stato precedentemente utilizzato. Dopo avere inserito la password del proprio wallet è possibile registrare il nome scelto ad un costo di 10 Lyra.<br>
Una volta compiuta la procedure di registrazione, l’utente può decidere di donare, trasferire o vendere il proprio nome nel marketplace stabilendo una cifra in Lyra che ritiene equa.<br>
Ogni nome è dotato di un codice identificativo NFT, l’indirizzo proprietario a cui il nome è associato, il blocco della blockchain nel quale è avvenuta la transazione per la sua registrazione e il timestamp, ovvero la marcatura temporale che stabilisce l’ora e il giorno in cui è stato inserito il dato in blockchain.<br>

![Names](./assets/names/name.png)

## L’oggi e il domani di Decentralized Names

Scrypta Decentralized names unisce all’aspetto ludico, apprezzabile anche dallo stile grafico, un importante vantaggio: la semplificazione. L’utente che deve ricevere una transazione fornisce al proprio interlocutore il nome a cui è associato il suo indirizzo Lyra. Chiunque all’interno della rete può individuare l’indirizzo, una volta conosciuto il nome, e effettuare in autonomia transazioni.<br>
Ciò che oggi viene realizzato per i nomi, possiamo immaginare che in futuro possa essere fatto per diversi ambiti applicativi, primo fra tutti il mondo dell’arte audiovisiva digitale. Dipinti, disegni, fumetti, canzoni potranno essere associati a un indirizzo e successivamente distribuiti, donati, venduti o addirittura collezionati. Una dApp con moltissimi margini di crescita e di utilizzo, capace di aprire un mondo di possibilità di sviluppo.<br>

Crea il tuo nome sulla Blockchain di Scrypta cliccando [qui](https://names.scryptachain.org/)